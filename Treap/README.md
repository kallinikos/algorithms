# Treap

Το treap είναι ίσως το πιο εύκολα υλοποιήσιμο balanced binary search tree. Όπως και το merge heap, για να το υλοποιήσουμε αρκεί να υλοποιήσουμε τις δύο βασικές του συναρτήσεις, το `Split`  και το `Merge`. Κάθε στοιχείο της treap έχει δύο ιδιότητες, το κλειδί (key) και την προταιρεότητα (priority). Ως προς τα κλειδιά είναι balanced binary search tree, ενώ ως προς τις προταιρεότητες είναι min-heap. Όλες οι πράξεις γίνονται σε O(log n).

## Περιγραφή του αλγορίθμου

### Merge

Η merge δέχεται δύο treaps και επιστρέφει μία treap η οποία περιέχει τα στοιχεία και των δύο treaps. Για να κάνουμε merge δύο treaps θα ελέγξουμε πρώτα ποια από τις δύο έχει το μικρότερο priority (και άρα πρέπει να είναι στην κορυφή), και έπειτα θα κάνουμε merge την άλλη treap με το κατάλληλο παιδί της πρώτης.

### Split

Η split δέχεται μία treap και ένα κλειδί και επιστρέφει δύο treaps, έτσι ώστε η πρώτη treap να έχει όλα τα στοιχεία της αρχικής με κλειδιά μικρότερα ή ίσα του δεδομένου κλειδιού, και η δεύτερη να έχει τα υπόλοιπα. Για να κάνουμε split μία treap σε δύο καινούριες με βάση ένα κλειδί, εξετάζουμε το κλειδί της κορυφής της treap. Εάν είναι μικρότερο ή ίσο του δεδομένου, ξέρουμε ότι η κορυφή και το αριστερό της παιδί θα καταλήξουν στην πρώτη treap. Επομένως, θα κάνουμε αναδρομικά split το δεξί παιδί της κορυφής, και όποια στοιχεία είναι μεγαλύτερα του key θα τα βάλουμε στην δεύτερη treap. Αντίστοιχα, εάν το κλειδί της κορυφής είναι μεγαλύτερο του δεδομένου, τότε ξέρουμε ότι η κορυφή και το δεξί της παιδί θα καταλήξουν στην δεύτερη treap, οπότε ανάλογα προχωράμε αναδρομικά.

------

Όλες οι υπόλοιπες πράξεις γίνονται χρησιμοποιώντας αυτές τις δύο.

Στον κώδικα `source.cpp` παρατίθεται μια απλή υλοποίηση της treap. Στον κώδικα `source2.cpp`, η υλοποίηση είναι αρκετά διαφορετική. Το split είναι implicit, που σημαίνει ότι αντί να αναφέρεται στα κλειδιά, αναφέρεται στις θέσεις των στοιχείων, χωρίς όμως να αλλάζει πολύ η υλοποίηση σε αυτό το σημείο. Επίσης, προσθέτουμε lazy propagation, έτσι ώστε να υλοποιήσουμε την συνάρτηση `reverse` η οποία αντιστρέφει τη σειρά των στοιχείων σε ένα εύρος.

