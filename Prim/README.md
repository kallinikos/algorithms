# Αλγόριθμος του Prim - Εύρεση Minimum Spanning Tree

Ο αλγόριθμος του Prim είναι ένας αλγόριθμος εύρεσης Minimum Spanning Tree. Το θετικό του αλγορίθμου αυτού είναι ότι η υλοποίησή του είναι σχεδόν ίδια με την υλοποίηση του αλγορίθμου του Dijkstra. Το αρνητικό του είναι ότι, σε αντίθεση με τον αλγόριθμο του Kruskal, δεν είναι τόσο ευέλικτος και σύντομος σε κώδικα. Μάλιστα, ο αλγόριθμος του Prim θα βγάζει πάντα το ίδιο minimum spanning tree, ενώ, εάν τροποποιηθεί, ο αλγόριθμος του Kruskal μπορεί να βγάλει οποιοδήποτε minimum spanning tree.

## Περιγραφή του αλγορίθμου

Όπως αναφέραμε, ο αλγόριθμος είναι σχεδόν ίδιος με τον αλγόριθμο του Dijksta. Το μόνο που αλλάζει είναι ότι, αντί να επισκεφτόμαστε τους κόμβους με την ελάχιστη απόσταση από την πηγή, επισκεπτόμαστε τους κόμβους που είναι γείτονες κόμβων που έχουμε επισκεφτεί και έχουν την ελάχιστη ακμή. Επίσης, εάν θέλουμε να ξέρουμε το Minimum Spanning Tree (το οποίο δεν είναι μοναδικό), και όχι μόνο το συνολικό του βάρος, θα πρέπει να αποθηκεύουμε και μερικές ακόμη πληροφορίες.